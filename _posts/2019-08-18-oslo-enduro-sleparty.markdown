---
layout: post
title: "Oslo enduro søleparty"
date: 2019-08-18
published: true
tags: enduro ritt oslo tryvann
categories: Ritt
---

For andre året på rad åpnet himmelens sluser for alvor, for første gang på lenge, på dagen for gjennomkjøring av løypene for Oslo Enduro. Resultat ble, som i fjor, et sølehav uten like i løypene, spesielt de nyeste partiene. Det luktet seige forhold lang vei. Søndagen var været finere og det tørket noe opp i partiene som lå i sola, mens i de dype skogene var det gjørmeparty med nok til alle. Opp til kranken ved noen tilfeller, hvor det ble rett og slett bråstopp og mman tråkke det man var kar for bare for å holde seg i bevegelse. Galgenhumoren satt løst på transportetappene, for å si det sånn. Årets utgave hadde seks etapper, mye likt som året før. 

<img src="/assets/oslo-enduro-2019.jpg" />

Første etappe gikk ganske bra med tiende beste tid i master, selv om de vanlige startnervene var der. Den ble fulgt opp av en bedritent dårlig 2. etappe hvor jeg var av sykkelen to ganger, sklei av en klopp og endte i lyngen med bråstopp. 25. plass på andre. Utover dagen gikk det relativt greit følte jeg, selv om underlaget var sugende og tungt. Stiene på Tryvann er tekniske til vanlig og med så mye gjørme og vann i blir de ikke enklere å håndtere i stor fart. 
Jeg klarte å bruke kondisen til en 10. plass på 5. etappe som sammen med en ok sisteetappe gjorde at det ble 13. totalt i master av 38 unge menn over 40. Ikke så galt, meng jeg har fortsatt den snikende følelsen av at jeg holder litt igjen for å ikke kjøre ut og således ikke satser 100%. Noe å bli bedre på er det jo alltids. 
