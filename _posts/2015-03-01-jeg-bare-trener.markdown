---
layout: post
title: "Jeg bare trener. Jeg sykler ikke så mye"
date: 2015-03-01
published: true
tags: trening iform enduro
categories: Trening
---

Det er vinter, med is, horisontal snø og temperaturer som fluktuerer rundt nullpunktet. Til forskjell fra i fjor vinter har jeg et kne som oppfører seg ganske bra nå (mer om det i en senere post) og har til nå lagt ned 14 timer trening i februar, som ikke er så ille. Men det er fortsatt stort sett trening og ikke så mye sykling bare for syklingens skyld. Det er lite stier å sykle med piggdekk på i nærheten og det er dårlig skiføre. Og i dag tror jeg jammen det blir en tur på rulla også. 

Det jeg virkelig savner nå, er en tur. En lang god stitur med soloppgang over Elvåga, se rådyret i skogkanten og bare kose meg på knusktørre Østmarka-stier. Det hadde vært noe nå, men tror vel det kan bli en stund til. I skrivende stund har det falt 6-7 cm klissvåt snø utenfor vinduet, og det blir nok pendling neste uke også.

Effekten av dette kan jo hende blir at jeg faktisk møter våren i nokså god form, til forskjell fra de siste årene. Til og med treningsstudio har det blitt litt av i det siste. 

Planen for sesongen er forøvrig å få deltatt i minst to enduro-ritt og kanskje et par ritt til (terrengsykkelrittet ser ut til å kunne bli noe av for meg i år). Foreløpig er det vel Oslo Enduro og Drammenduro som er høyest på lista. Det ser jeg fram til. 

Selve treningen blir omtrent slik:

mandag: fri

tirsdag:langrenn eller intervaller på sykkel 1 ½ time

onsdag: pendling til jobb, i2 (15km)

torsdag: pendling hjem fra jobb, i3/i4 (15km)

fredag: styrke

lørdag eller søndag: styrke eller lapskaustur. 
