---
layout: post
title: "Trainerroad er veien fram"
date: 2018-03-17
published: true
tags: trening
categories: Trening
---

Jeg startet vintersesongen med [Zwift](http://zwift.com) og fikk fornyet tro på rullelivet og vintertreningen. Men etter en stund syntes jeg det ble litt ensformig og når jeg også etter en stund oppdaget podcasten til [Trainerroad](http://trainerroad.com) og deres fokus på treningsplaner framfor game-følelse, tenkte jeg at det skulle prøves isteden. Jeg innså relativt raskt at jeg ikke ville kunne klare å sette opp tilsvarende planer på egenhånd og de virker svært gjennomtenkte. De deler opp i tre faser, base (grunntrening på tidlig vinter), build (øke ftp og starte på spesialisering) og specialty til slutt som er veldig spesifikt for hva slags ritt man skal sykle. Jeg kommer nok ikke til å følge et helt specialty program men vil prøve å ta over noen økter til ute-treningen når den tid kommer (om den kommer, er jo fortsatt en meter snø her).

Det jeg liker med Trainerroad er at mange av øktene er veldig spesifikke og varierte og programmen øker ganske subtilt fra uke til uke, hvor den ene uka er det f.eks 5x60s@125% med 60s pauser og neste uke er 5x80s@125% med 30s pause, alt for å tvinge det opp, opp, opp!. Det er hardt, men jeg tror det har effekt. 

Jeg startet "sesongen" i slutten av november med en FTP på 240 (muligens noe lavere, da den første ftp-testen ikke ble helt optimalt gjennomført. Med zwift-økter og noen ritt kom jeg meg opp til 260 i januar). Nå er jeg midt i programmet "short power build" som er myntet på å øke effekt i korte perioder, 5-6 minutter og nedover. Her er det vo2max og anaerobe intervaller for alle penga og jeg tror aldri jeg har trent så hardt noen gang. Men det funker. Jeg kjenner jeg blir mer og mer komfortabel med jobbing på høy intensitet for hver økt, og det har vært et svakt punkt i enduro-ritt tidligere sesonger, nemlig at jeg stivner og ikke får ut noe når intensiteten blir for høy. 

Målet er fortsatt FTP på 280 før utesesongen starter, og så får vi se hvordan det ender. Har fem uker totalt igjen av short-power build nå, og en FTP-test neste uke så det blir spennende. Jeg satser på 270w nå tror jeg. Jeg er litt i tenkeboksen om jeg skal kjøre en MAP-test eller Trainerroads foreskrevne 2x8minutter FTP test. 
