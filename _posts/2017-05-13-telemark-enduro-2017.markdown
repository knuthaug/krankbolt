---
layout: post
title: "Telemark enduro 2017"
date: 2017-05-13
published: true
image: /assets/startnummer_smal.jpg
tags: enduro race telemark
categories: Ritt
---

Sesongstarten kom brått på i år. Det hadde vært litt for lite rask nedoversykling på grunn av alle de sene snøfallene og selv om det har blitt ok med syklling i vinter og på våren følte jeg at enduro-formen ikke var _helt_ inne enda. Men starten venter ikke og det var bare å stå opp tidlig og reise nedover mot Skien. Første gang på Telemark enduro og jeg visste lite om hvordan løypene var. 

<a href="/assets/telemark1.jpg" data-lightbox="telemark-1" data-title="Høyt startnummer denne gangen">
  <img src="/assets/telemark1.jpg" title="Høyt startnummer denne gangen">
</a>

Jeg fikk rett og slett _siste_ startnummer og det ga meg bange anelser om hvor mye gjørme det ville bli siden været hadde vært vått i dagene før. Og jammen begynte det ikke regne på nytt. Og mye gjørme ble det. Første etappe startet relativt rolig, men glatt. Litt sleip skråkjøring mot slutten og jeg følte ikke at jeg fikk så bra fart der. Andre etappe var kjapp og brutal med mye stein og en real gjørmedam på slutten som visstnok krevde mange sykkeldeler. Denne gikk bedre. Tredje etappe startet med et nylaget parti gjennom et hogstfelt og nylagede stier i regnvær er oppskriften på gjørme. Første parti var helt krise, men når vi kom over på etablerte stier lenger ned ble det bedre. Også en ok etappe. 

<a href="/assets/telemark2.jpg" data-lightbox="telemark-1" data-title="Vått og mye gjørme">
  <img src="/assets/telemark2.jpg" title="Vått og mye gjørme">
</a>

Fjerde etappe var dagens lengste og startet også med et seriøst teknisk parti på nylaget sti. Mye gjørme, store steiner og flyten var ikke helt topp. Lengre ned var det tråkking, tråkking og atter tråkking. Tungt og sugende underlag og attpåtil et par klatringer. Tungt som fy, men jeg følte jeg fikk ut maks her. 

<a href="/assets/telemark3.jpg" data-lightbox="telemark-1" data-title="Sliten mann">
  <img src="/assets/telemark3.jpg" title="Høyt startnummer denne gangen">
</a>

På dette tidspunktet begynte bakgiret å fuske litt og de to minste var ute av bruk. 

Femte og sjette var korte. Femte var tråkking og ganske fin, men kunne godt vært 3 minutter lenger. 6 startet på en nybygd rampe på toppen av slalombakken og strake veien ned med hopp på slutten. Denne gikk vel ok, men var så kort at det var over nesten før det begynte. Plasseringsmessig ble det 53. av nesten 190 menn og det er vel ok, men tidene var såpass tette av en bedre 1. etappe og kanskje 4. ville gikk relativt god utteling på listene. Men sånn er det. Og kanskje litt lavere startnummer så gjørmemengden hadde vært mindre. 

Holdt meg på hjula hele dagen i krevende forhold og fikk tatt ut det aller meste av saften i bena. Telemark enduro var preget av korte etapper med lite høydemeter og jeg synes vel kanskje det var _for_ kort. Usikker på om jeg gidder å ta turen nedover en annen gang. Veldig godt arrangert, men ingen stor fan av løypene. 

<a href="/assets/telemark4.jpg" data-lightbox="telemark-1" data-title="Fallout: bøyd girøre. ">
  <img src="/assets/telemark4.jpg" title="Bøyd girøre">
</a>

Et helt enduro-ritt og eneste delen som må byttes er et bøyd girøre. Kan leve med det. 
