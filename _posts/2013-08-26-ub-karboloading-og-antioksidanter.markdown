---
layout: post
title: "UB: karboloading og antioksidanter"
date: 2013-08-26
published: true
tags: ritt opplading ultrabirken
categories: Ritt
---

<img src="/assets/godis.jpg" />

Ladingen til Ultrabirken ble ikke helt som planlagt. Forrige uke var som vanlig og planen for helgen var knallhard stitur hjem fra jobb på fredag, rolig langtur på lørdag og stitur på søndag. Men fredag kjente jeg en velkjent kribling i halsen og følte meg daff og ikke i form. Til og med hetetokter! (og jeg tror ikke overgangsalderen har truffet enda) Syklet überrolig hjem fra jobb bare for å finne ut at kona hadde fått lett halsbetennelse og unga var litt rustne i halsen de også. 

Så sykling utgikk som helhet, med stort inntak av placebo i håp om å unngå å bli skikkelig syk før Ultrabirken. Og jeg tror det har funket. Er fortsatt litt “rar” i kroppen, men satser på en stitur i morgen kveld for å sjekke formen. Og så hvile på onsdag før Lillehammer-ferd på torsdag kveld. 

Så derfor inntar jeg smågodt og kaffe på jobben. Så karbolagrene ikke skal være tomme i alle fall :-)
