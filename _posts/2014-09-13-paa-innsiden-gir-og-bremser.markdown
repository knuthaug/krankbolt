---
layout: post
title: "På innsiden: Plassering av gir og bremser"
date: 2014-09-13
published: true
tags: stash tips innsiden
categories: Stash
---

Er det en ting som irriterer meg med nesten alle nye sykler, i hvert fall til en pris opp til 30-40K, så er det at bremser og gir er skrudd fast på helt feil sted på styret. Greit nok at noen kanskje går ut fra at alle må finne sin egen plassering, men litt bedre utgangspunkt hadde spart mange syklister for vonde håndledd og dårlige bremseopplevelser. Fordi altfor mange sykler jo rundt med bremsene slik de kom fra butikken, og det er jo som oftest helt katastrofe. I verste fall kan konsekvensen bli at man ikke når bremsene når det virkelig trengs. 

Det er to ting som gjelder her: vinkel og avstand til holk. Vi tar vinkel først. Mange sykler kommer med bremsene enten satt rett framover eller nesten rett nedover. Begge er totalt feil av ergonomiske hensyn. 

For langt fram:

<img src="/assets/plass1.jpg" alt="Tracer"/>


Knekk i håndleddet som vil gi ekstra press på nervene i håndbaken og smerter i leddet over tid. 

For langt ned:

<img src="/assets/plass2.jpg" alt="Tracer"/>


Knekk andre veien. Ikke like stor belastning på håndledd og nerver, men gjør det vanskeligere å nå bremsen og i hvert fall å ha en finger på bremsen på sti og ujevnt underlag. 

Rett:

<img src="/assets/plass3.jpg" alt="Tracer"/>


Bremsen ligger i linje med armen, og håndleddet er rett. God ergonomi og lett å ha en hånd på bremsen til en hver tid. 

Så avstand. Altfor mange sykler kommer også med brems og gir håpløst nærme holken. Som her:

<img src="/assets/plass4.jpg" alt="Tracer"/>


Pekefingeren kommer langt inn på hendelen og du får lite kraft i bremsingen. Gir ligger også altfor nærme og tommel må bøyes eller hånden flyttes for å nå girspaken. 

<img src="/assets/plass5.jpg" alt="Tracer"/>


Flytt hele stasen 3-4 cm (minst) innover på håndtaket, slik at pekefingeren rett fram treffer ytterst på bremsehendel. Mer at visse modeller har kortere hendler enn andre, og du må kanskje sette giret på innsiden av bremsen for å få kabalen til å gå opp. Men det er det verdt.

En annen vinkel:
<img src="/assets/plass6.jpg" alt="Tracer"/>


Pekefingeren på bremsen og tommel på girspaken, akkurat som det skal være. 

Og forresten, om du tror at du trenger 2 fingre på bremsene, så tar du nok feil. Eller bare har for dårlige bremser. 
