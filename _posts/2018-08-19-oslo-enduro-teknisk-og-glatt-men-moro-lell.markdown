---
layout: widepost
title: "Oslo Enduro: Teknisk og glatt, men moro lell"
date: 2018-08-19
published: true 
tags: ritt enduro
categories: Ritt
---

Oppladingen til Oslo enduro (endelig tilbake på programmet etter flere års pause) var litt så-som-så. Ribbeina var lenge vonde etter Drammenduro, og siste uka ble brukt til pendlingssykling og bytting av panel på huset. Men overskuddet var der i alle fall. Jeg dro opp til Tryvann for å sjekke løypene på lørdag morgen og de var glatte! Det regnet fredag og det skulle komme mere regn lørdag. Jeg kjørte med Aggressor bak og det var ikke all verdens grep, men jeg valgte likevel å beholde de på, siden de var Double Down casing. Tryvann er full av steiner, både skarpe og store så jeg prioriterte ekstra beskyttelse bak. Nytt for dagen var å stille i gubbeklassen (master). 

Rittdagen var som vanlig preget av litt nerver og sommerfugler i magen før første etappe, som var en teknisk og glatt affære. De nye stipartiene i skogen var tekniske og det måtte jobbes konstant for å holde farten oppe, og partiene innimellom på de gamle bikepark-løypene var en velkommen avveksling. Mine rævva skills i å ta doserte svinger raskt gjorde dog til at det ble en 13. plass på etappen. 

Andre etappe var mere flyt og følte jeg fikk bra fart her i partiene hvor det ikke var like teknisk. Like fullt plenty med muligheter for å punktere og tryne på glatte røtter. Veldig morsom etappe, også her ispedd litt bikepark. 14. plass her. Tredje etappe var på andre siden av tryvann i den den klassiske stiknuser'n fra bikeparken. Teknisk og tråkkete, stein og gjørme. Her måtte det jobbes. 12. plass på denne. 

<p class="img"><img class="wide" src="/assets/oslo1.jpg" alt="" width="1000" height="1151" srcset="/assets/oslo1.jpg 2000w, /assets/oslo1.jpg 1000w"></p>

Fjerde etappe var igjen på høyresiden av skisenteret, og hadde samme avslutning som 1. etappe. Også denne teknisk som bare det. Fikk en helstopp i en krapp sving og mistet en del tid på det noe som ga dårligste etappe-plassering med 18. På dette tidspunktet begynner jeg å kjenne at beina har lite å bidra med på slutten av etappen og melkesyra kommer fort. 5. blir dog bedre med en 9. plass på en ganske kort etappe med bra flyt og samme avslutning som 2. Siste etappe var dagens tørreste (mye som lå ute i sola) var rask og kort, og jeg klarte dagens beste plassering med 8. Tydelig at jeg holder distansen bedre enn en del av de andre distingverte herrrene i master. Sammenlagt ble det 10. plass, 1:37 bak vinneren, rimelig suverene Pål Grotnes, men bare 47 sekunder bak pallen så der er det muligheter. Sett i ettertid er det mange steder det kunne ha vært tatt i noen sekunder. Jeg tapte sikkert 5-10 sekunder på helstoppen på 4. etappe og der snakker vi 3-4 plasser som ble tapt. Jeg tror likevel jeg vant mye på å holde meg på beina på samtlige etapper (det var rimelig nære på ved et par anledninger) og ikke gjøre store feil. Ved studering av resultatlisten ser jeg flere bak meg som hadde bare bedre plasseringer på etappene, men med et stort unntak hvor de har tryna, punktert eller liknende. Så konsistens lønner seg. 

Alt i alt meget fornøyd med rittet og en veldig morsom dag på sykkelen. 

Resultater: [https://static1.squarespace.com/static/54f4ad83e4b002fbcd30a19a/t/5b79d2bb575d1fcc491dce94/1534710462425/Resultater+Oslo+Enduro+2018.pdf](https://static1.squarespace.com/static/54f4ad83e4b002fbcd30a19a/t/5b79d2bb575d1fcc491dce94/1534710462425/Resultater+Oslo+Enduro+2018.pdf)
