---
layout: post
title: "NC rundbane - en syrefest i 3 akter"
date: 2016-04-26
published: true
tags: ritt
categories: Ritt 
---

Jeg slang meg med på NC rundbane i Fiskum, i masterklassen. Full av selvtillit og form (trodde jeg). Dette var synet hjemme tidligere på dagen:
<iframe width="560" height="315" src="https://www.youtube.com/embed/JBQNbvIZvEs" frameborder="0" allowfullscreen></iframe>

Og jammen begynte det ikke å snø på første runden på rittet også. Det ga seg heldigvis fort, men det var kjølig i lufta. Løypa var fet og hard, med mye terreng, men jeg skulle veldig gjerne hatt en treningsrunde før ritt-start, da spesielt et nokså stort dropp kom ganske brått på. 

Jeg starter aldri veldig fort, men jeg kjente fort at selv når jeg gikk på opp mot maks, var det ikke fort nok og jeg ble liggende ganske langt bak i feltet. Jeg hadde en lokal fight med de rundt meg og er veldig fornøyd med å komme seirende ut av den, men det hjalp ikke så mye når jeg endte på 14 av 17 i 40-44. Her trengs det flere hardøkter for å øke farta og trene på å grave dypere. Strava viste dog 85 i suffer score på en drøy time og mye tid i sone 3 og 4, så spesielt mye mer å hente var det nok ikke. Terrengsykkelrittet om en drøy måned er litt lenger å burde passe en aldrende herremann litt bedre. 

Fikk også hilst på klubbkollegaer jeg ikke hadde møtt før og det er alltid hyggelig. 

Strava: (https://www.strava.com/activities/555661969)[https://www.strava.com/activities/555661969]

Sykkelen med nypåsatt 120mm gaffel og ny bakdemper funka veldig bra, selv om jeg kanskje kunne klart meg med mindre grovt mønster på dekka. Men jeg turte ikke, klok av skade, å sette på nye dekk rett før rittet. 

<img src="/assets/nc.jpg"/>
