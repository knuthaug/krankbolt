---
layout: post
title: "Slapt slangefeste på Reverb"
date: 2016-04-05
published: true
tags: stash reverb mekking
categories: Stash
---
Jeg monterte nylig reverb’en etter et besøk på service og slet veldig med å få luftet slangen og kontrollen. Hver gang jeg trodde jeg var ferdig, kom det mere luft inn og etter et par trykk var den så dårlig at den ikke utløste setepinnen lenger. Jeg oppdaget etterhvert at festet til slangen var litt løst og jeg trykket rett og slett litt olje ut av slangen. Jeg festet den og ting ble bra. Første tur for sesongen med den sykkelen derimot, ble ikke så artig. To hev og senk, og pinnen var stuck nede. Lufte igjen? Hva skjer a?

Litt googling fortalte meg at festet i slangen er gjenget og jeg har sannsynligvis utvidet enden på slangen når den løsnet. Det gjør jo at den ikke kan festes ordentlig igjen, men sitter for løst. Løsningen er å kutte av omtrent en centimeter av slangen og skru festet inn igjen (det var betydelig hardere å skru den inn denne gangen) og den sitter nå som støpt. En kjapp prøvetur på gårdsplassen sier meg at det bør holde. Så nå vet du det. 
