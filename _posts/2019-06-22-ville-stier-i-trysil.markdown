---
layout: post
title: "Ville stier i Trysil"
date: 2019-06-22
published: true
tags: Trysil tur utflukt
categories: Turer 
---

Endelig passet det med familiekalenderen og Utflukt sto på programmet i år. Jeg gledet meg helt vilt og hadde store forhåpninger. Jeg booket meg inn på et par turer og et endurokurs med Espen Johnsen på lørdagen. Jeg reiste opp fredag etter at unga hadde dratt på skolen og kom akkurat fram i tide til å ta en ørliten tur i den utmerkede parken gullia for å varme opp, før det var tur på programmet fra tolv og 4-5 timer utover dagen. Det skulle _egentlig_ være "Svenskevegens hemmeligheter" men de forble hemmeligheter da stiene var for våte til tur. Isteden ble det det en ekstremt bra tur i Bjønnåsen, Brattåsen og omliggende herligheter på østsiden av Trysil sentrum. Hardt, nydelige stier og bra selskap på en ganske stor turgruppe. 

[https://www.strava.com/activities/2474200447](https://www.strava.com/activities/2474200447)

<img src="/assets/utflukt1.jpg" />

<img src="/assets/utflukt2.jpg" />

Lørdagen ble startet med heistur til toppen av fjellet for enduro og cruxekurs (laang kø i heisen) og deretter litt pushbike opp til fjellet. Fikk mange gode innspill underveis som det må trenes på underveis, og nedturen fra fjellet gjennom Bekkedalen var bare helt magisk. Makan til sti. På bunnen stakk jeg av fra gruppa og dro over elva til Grimsåsen for litt utforsking på egenhånd. Nydelig stier der også, men av en litt annen type enn på fjellet. Mye bra stier i Trysil altså. Jeg klarte akkurat å dodge den eneste solide regsnkuren i løpet av hele helgen også. Ikke dårlig. En tur i Magic Moose ble det også, berms for miles.

[https://www.strava.com/activities/2474203802](https://www.strava.com/activities/2474203802)

<img src="/assets/utflukt3.jpg" />

<img src="/assets/utflukt4.jpg" />

Kvelden ble brukt på nerdequiz med Andy som jeg delte hytte med og to tilfeldige lagkamerater vi traff der, som trengte et sted å sitte. Jammen ble det ikke tredjeplass og fete premier på oss også! Ny Evoc-sekk og Velochef-boka til Henrik Orre på meg og Andy, Dekk og hjelm på de andre. Gøy!

Siste dag ble en litt kortere tur med bare tre stk. oppmøtte og to guider på Grimsåsen. Nok en fet tur, men her kjente jeg seriøst at beina begynte å merke nærmere 10 timer sykling på bare tre dager. 

[https://www.strava.com/activities/2474206555](https://www.strava.com/activities/2474206555)

<img src="/assets/utflukt5.jpg" />

Det er bare en ting å si: Trysil er fett, både de naturlige stiene og de bygde på fjellet og i Gullia. Utflukt er bra opplegg og absolutt verdt pengene vil jeg si. Bra guider, bra standområde og bra underholdning på kvelden. 
