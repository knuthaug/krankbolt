---
layout: post
title: "Traktor i godt sig"
date: 2016-07-11
published: true
tags: ritt enduro traktorbikepark
categories: ritt
---

Så var det Traktor Enduro 2016 som sto på plakaten og jeg var eneste fra Lørenskog som dro til de dype skogene ved Randsfjorden for å representere. Traktor gikk ikke så ille i fjor, men uten tid til å trene i løypa følte jeg vel at det var litt mer å hente. Skulle likevel vise seg at feltet var sterkere i år enn i fjor. 

I år ble det tid til å kjøre en runde gjennom fem av seks etapper (siste var lik som i fjor) og det ga litt bedre selvtillit å vite hva som lurte rundt neste sving. Kanskje er ikke 3 mil og 1200 høydemeter dagen før konkurranse den beste oppladningen, men sånn er gamet. Etappene var lange og med en del tråkking (spesielt nummer 2) og det ville koste krefter å gjøre det bra her. 

Jeg var drit nervøs før første etappe og det ble ikke bedre da jeg fikk Robin og Nicklas Wallner og Zakka rett bak meg i køen før start. Jeg feiget ut og hoppet bakerst, da jeg var skikkelig lite klar for å storkanonene rett bak meg i løypa. Fikk ikke helt den store flyten på første etappe, men nervøsiteten forsvant. Resten av etappene gikk ganske bra og følte jeg fikk tatt ut mer enn i fjor. Plasseringene viser også at jeg sto distansen bedre enn mange andre, med fallende plasser hele dagen: 62 - 57 - 54 - 51 - 51 - 50. Sluttplassering på 50. er 8 plasser bedre enn i fjor og med et sterkt felt i toppen med mange gode svensker bl.a er jeg ganske fornøyd med det. Sykkel og kropp funket ganske bra selv om jeg var stiv som en stokk etter siste melkesyrebakken. Feiget ut i bratthenget på etappe 4 i år igjen, men neste år, da skal jeg ta det :-)

Oslo enduro i august er neste (og siste) stopp på rittkalenderen for i år. 

<img src="/assets/traktor.jpg" />
