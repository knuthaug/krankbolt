---
layout: post
title: "Ombygging til 1x10"
date: 2015-04-24
published: true
tags: mekk scott stash
categories: Stash
---

Som tidligere skrevet om bygget jeg om nyinnkjøpt Scott Spark fra 3x10 til 1x10 gir og her kommer beskrivelsen av hva som ble kjøpt og jobben med å bygge om. 

Utgangspunktet mitt var shimano 3x10 med SLX skifter foran og XT skifter bak, shadow+ med long cage arm. Uheldigvis for meg hadde jeg SLX kassett og denne er naglet sammen. For å gjøre konverteringen hadde jeg da valget mellom ny XT-kassett eller å ta fram dremelen. Siden kasseten var kjørt ett år, ble det ny XT-kassett. Da ble handlelisten hos sykkelkomponenter.no (forøvrig en veldig god nettbutikk med meget god service) slik:

* 1 x Wolf Tooth 16T Tooth Gog
* 1 x Shimano XT CS-M771-10 11-36
* 1 x Wolf Tooth Giant Cog 42T
* 1 x Wolf Tooth B-Screw 25mm
* 1 x Wolf Tooth 32t 104mm bcd
* 1 x Wolf tooth krankbolter, kort type

Jeg valgt Wolf tooth, men det finnes mange andre produsenter som gir samme muligheter. Kostnadene er rundt 2000,- med ny kassett. 

<img src="/assets/om1.jpg" alt="Utstyret"/>

### Mekking
Mekkingen er ganske rett frem. Av med gammel kassett, på med den nye. Man tar vekk tannhjulene med 15 og 17 tenner i kassetten, og setter inn 16t. Dette steget er ikke strengt tatt nødvendig om man er på et stramt budsjett, men det gir jevnere gir. Man setter så det store 42-tenners tannhjulet innerst og kassetten på som vanlig. 

<img src="/assets/om2.jpg" alt="Kassetten"/>

Deretter er at det av med framgiret, og krankdrevene. Det nye framdrevet går på i midterste posisjon på kranken. Og det er her man kanskje trenger kortere krankbolter, som jeg gjorde. Av og til fungerer de som er på, av og til ikke, men det er en liten kostnad. Til slutt kommer den ekstra lange b-tension skruen, som regulerer avstanden til girarmen i vertikal retning. Noen gir takler 42-tenners tannhjulet, men mitt gjorde det ikke. B-tension skrues inn til giring opp til øverste tannhjulet funker uten bilyder og knasing i kjedet. 

Til slutt justerer man kjedelengden som vanlig og er good to go. Så gjenstår bare å nyte sykkelturen på stien uten skrangling fra framgir og uten giring framme. 42-tenners gir meget lett klatregir med 32 tenner framme og 32-11 som tyngste funker bra til det meste untatt lange nedoverbakker på grus, og det sykler ikke jeg så mye på at det gjør noe. 

<img src="/assets/om3.jpg" alt="Ferdig"/>
