---
layout: post
title: "På innsiden: ventilhetter"
date: 2014-08-03
published: true
tags: stash stil tips
categories: Stash 
---

eg tar ofte meg selv i kjapt og overfladisk bedømme om en syklist er “innafor” eller “utafor”. Selv om det er en ganske elitisk handling, bunner det i en kjerne av at de bommer på nok ting til at jeg skjønner at de enten ikke har sykla lenge, eller bare ikke legger så mye i syklingen sin. Men det gjør jeg :-) Og jeg snakker ikke (bare) om slavisk følging av reglene. Men mange av disse reglene bunner i lure ting. 

Derfor denne lille (forhåpentligvis) serien om små og store detaljer som skiller de på innsiden fra de uvaskede massene på utsiden. I dag: ventilhetter. 

Det er i praksis to typer ventiler på markedet i dag: Schrader (bilventil) og Presta. Schrader finnes ofte på barnesykler og billige terrengsykler, men beveger man seg litt oppover i prisklassene, er det nesten utelukkende Presta man ser. Hvorfor? Det håper jeg å illuminere litt i resten av artikkelen. Kort fortalt, er du på en sykkel med Schrader er du på utsiden. Kun korrekt bruk av Presta kan gi deg billett til innsiden. Men dette har svært konkrete årsaker. 

Schrader

+ Robust.
+ Kan fylles på bensinstasjoner.
- Er hetta av, fylles den med møkk i skogen.
- Må presse hardt ned for å tømme slangen.
- Gode felger har aldri hull store nok til Schrader.
Presta

+ Skru opp/igjen for pumping/tømming, lett press.
+ Kommer i forskjellige lengder etter felgdybde.
+ Fylles ikke med skit i skogen.
- Kan knekke ved hard behandling.
- Kan ikke fylles på bensinstasjoner uten adapter. 

Så hva er rett måte å bruke denne karen på?

<img src="/assets/slange1.jpg" alt="Slange"/>

Mellomlang presta-ventil med hette og låsering. 

Alle ventiler kommer med låsering og ventilhette. Men hva er funksjonen? Mens slangen ligger i sekken, bør man ha vetilhetten på, for å unngå at ventilspissen skader slangen. Men låseringen kan man likegodt slenge med en gang. Dens eneste funksjon er egentlig å holde slangen på plass (og kan være kjekt mens man bytter slange) men den klarer det helt fint på egenhånd. Med luft og friksjonen fra felg og dekk, beveger ikke slangen seg i hjulet. Så det første man gjør når man skal skifte slange, er å skru av hetta og putte den i sekken. 

<img src="/assets/slange2.jpg" alt="Slange"/>


Ahh, mye bedre! Rent og pent. 

Ved punktering må man dersom man har låsering og hette, først skru av begge, ta ut slange, sette inn ny, skru på begge to igjen (og det er mange gjenger på en halvlang presta) og pumpe. I et sykkelritt tar dette mange minutter. Dropper man begge, slipper man all skruingen (med høy puls og slitne fingre føles dette som evig mye skruing. Fordi presta-ventilen har en ventilpropp som skrus igjen, er den ikke utsatt for skitt og møkk som hindrer funksjonen. 

Sykler man med slangeløst oppsett, er bruk av låseringen helt annen sak, selvsagt. Men ventilhette? Aldri. Hører du? Aldri!

Vær innafor, dropp låsering og ventilhette. Livet er for kort for all den skruingen.
