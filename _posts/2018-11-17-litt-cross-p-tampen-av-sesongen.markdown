---
layout: widepost
title: "Litt cross på tampen av sesongen"
date: 2018-11-17
published: true
tags: ritt, cross
categories: ritt
---

Etter litt sykdom på høsten ble cross-ambisjonene kraftig nedskalert og det endte bare opp med et eneste crossritt på meg i år. Ambisjonene var en 3-4 men sånn ble det ikke. Og det rittet ble ikke den helt store oppturen heller. 

Dikemark cross i Asker var på planen og det var meldt om seig gjørme i løypa med nok til alle. Og det stemte bra det, samt en ekstremt dyp vanndam som gjorde føttene iskalde på hver runde. Mye av løypa gikk på gressunderlag med feildoserte svinger og med masse gjørme ble det utfordrende å holde farten oppe i svingene. Jeg kjente at teknikken ikke satt så bra og det hadde vært bra med noen treniger på glatt gress før rittet. Det var nesten ikke trening i det hele tatt, så da kan man vel ikke forvente altfor mye heller. 

<p class="img"><img class="wide" src="/assets/dikemark1.jpg" alt="" width="1000" height="1151" srcset="/assets/dikemark1.jpg 2000w, /assets/dikemark1.jpg 1000w"></p>

Da klossen på den høyre skoen løsnet og satt seg fast i pedalen etter 4 runder, ble det ikke akkurat mere snert i tråkket og det ble enda vanskeligere å holde farten opp med en fot som hele tiden sklei rundt på pedalen. Men jeg kom meg til mål til en passe slapp 28. plass av 42 startende selv om jeg mistenker at noen av de foran meg på resultatelisten egentlig skulle vært bak etter noe kluss med de som ble tatt igjen med en runde av vinneren. 

Strava-link til rittet: [https://www.strava.com/activities/1969688893](https://www.strava.com/activities/1969688893)
