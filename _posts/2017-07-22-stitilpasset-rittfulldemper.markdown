---
layout: post
title: "Stitilpasset rittfulldemper"
date: 2017-07-22
published: true
tags: scott stash sti
categories: Stash
---

Jeg handlet en pent brukt rittfulldemper for tre år siden, en Scott Spark 920 (29") med 3x10 gir og relativt rimelig utstyr. Dengang syklet jeg fortsatt noe maraton på delvis grus, men siden har det stort sett bare blitt sti og denne sykkelen brukes aller mest til sti av den litt flatere og enklere sorten. Den er i utgangspunktet relativt bratt med 70 grader (i "high" setting/69.5 i "low"). Det har blitt en del endringer på denne gjennom årene. En del er rent tekniske bytter av komponenter, mens andre er mer smak og behag. Men felles for de fleste er at de er gjort for å få sykkelen mer stivennlig og få litt bedre ytelse og lavere vekt. 

### Hjul og dekk

Originalt kommer den med relativt tunge syncros-hjul og typiske maratondekk. Jeg har tidligere skrevet om disse i [denne posten](http://krankbolt.knuthaugen.no/stash/2016/08/21/new-wheels.html) men kort fortalt er det Nextie 35mm karbonhjul med Hope pro4 nav. Veldig stive og gode. Av dekk står det nå Specialized Butcher 2.3 foran og Specialized Ground Control 2.3 bak, begge med Control-sidevegger. Disse synes jeg funker bra allround. Mange vil kanskje si at dette ikke er allround-dekk men jeg synes rullemotstand er akseptabel og ytelse på stiene er viktigere enn rullemotstand på asfalt for meg. 

<a href="/assets/stisykkel1.jpg" data-lightbox="sti-1" data-title="Grove dekk">
  <img src="/assets/stisykkel1.jpg" title="Specialized Butcher foran">
</a>

<a href="/assets/stisykkel2.jpg" data-lightbox="sti-1" data-title="Grove dekk">
  <img src="/assets/stisykkel2.jpg" title="Specialized Ground Control bak">
</a>

### 1X10 gir

Dette har jeg også dekket tidligere, men det ble fort ombygging til 1x10 med wolf tooth drev og kassett-ombygging. Funker som fjell. Nå om dagen er det 34tenner foran med en liten kjedefører for ekstra security. 

<a href="/assets/stisykkel4.jpg" data-lightbox="sti-1" data-title="1x med kjedefører">
  <img src="/assets/stisykkel4.jpg" title="1x med kjedefører">
</a>

### Gaffel og demper

Originalt kommer sykkelen med Fox Evolution ctd gaffel (100mm) og Fox nude CTD bakdemper med lockout på styret. For mange er dette det store med Scott Spark, muligheten til å stive den av helt. I praksis bruker jeg det aldri. Først Kjøpte jeg ny (brukt) gaffel, en Fox factory 32 120mm. Denne er betydelig smudere og gir litt slakere vinkel på sykkelen pluss bedre vandring i røffere terreng. Da gadd jeg ikke å koble den på twin-lock og nå er faktisk den helt uten lockout etter at festet for kabelen røk. Men jeg savner den ikke! Siden har det også blitt Rock Shox Monarch RT3 bak. Ikke superfornøyd med denne men den er klart bedre enn den gamle demperen. Selvfølgelig er det en bender fender på gaffelen. 

<a href="/assets/stisykkel3.jpg" data-lightbox="sti-1" data-title="Lenger gaffel">
  <img src="/assets/stisykkel3.jpg" title="Lenger gaffel">
</a>

### Detaljer

Så er det flere små ting som har kommet til. 

* King cage flaskeholder som holder på flaskene i røffe perioder av livet. 
* All Mountain Style beskyttelse på ramma
* K-Edge garmin-holder på styreframspringet. 
* Ekstra kjedeledd på bremsekabelen

<a href="/assets/stisykkel7.jpg" data-lightbox="sti-1" data-title="King cage">
  <img src="/assets/stisykkel7.jpg" title="King cage">
</a>

<a href="/assets/stisykkel5.jpg" data-lightbox="sti-1" data-title="All mountain style på ramma">
  <img src="/assets/stisykkel5.jpg" title="All mountain style på ramma">
</a>

<a href="/assets/stisykkel6.jpg" data-lightbox="sti-1" data-title="reserveledd på bremsekabel">
  <img src="/assets/stisykkel6.jpg" title="Reserveledd på bremsekabel.">
</a>

<a href="/assets/stisykkel8.jpg" data-lightbox="sti-1" data-title="K-edge garmin-holder">
  <img src="/assets/stisykkel8.jpg" title="K-edge garmin-holder">
</a>

Et lite ninja.triks op slutten. Etter å ga fjernet framgir og twinlock-kabelen til bakdemperen ble det to hull i ramme til overs. Her kan det komme inn alskens skitt så disse ble tettet med svart sugru. Dette _kunne_ kanskje sett litt bedre ut, men det er funksjonelt. 

<a href="/assets/stisykkel9.jpg" data-lightbox="sti-1" data-title="Hull i ramma tettet med sugru">
  <img src="/assets/stisykkel9.jpg" title="Hull i ramma plugget med sugru">
</a>



