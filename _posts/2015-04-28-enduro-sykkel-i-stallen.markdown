---
layout: post
title: "Enduro-sykkel i stallen"
date: 2015-04-28
published: true
tags: mtb sykkel lapierre enduro
categories: Stash
---

Nå lover jeg at handlingen er avsluttet for i år. Tror jeg. Men nå er tiden kommet for den sykkelen jeg egentlig skulle kjøpe i år, nemlig grov stisykkel til enduro og morro i skogen. De senere årene har jeg fått en følelse av at for det første har syklingen min endret seg mye fra da jeg startet, fra grus og maratonritt til stadig mer tekniske ritt og teknisk stisyklling i skogen framfor bakkedrag og lange turer på grus. Nå sykler jeg nesten bare sti i sesongen. For det andre følte jeg at (korrekt eller ei) at det begynte å bli sykkelen som satte begrensningene på farten på stien. Det er en grense for hva 100mm fs med 26″ klarer før det rister for mye, men om jeg egentlig er på den grensen eller ikke, skal være usikkert. Følelsen av det, sammen med full sparekonto og en intens lyst på noe nytt, førte til innkjøp av en 2014 Lapierre Zesty AM 727 med 27.5″ hjul og 150mm vandring. Og steike hvor stor forskjellen er!

<img src="/assets/enduro1.jpg" alt="Enduro i solnedgang" />

Det blir en helt annen stabilitet og fart nedover, hvor også hev/senk setepinne gjør mye forskjell på styring og kontroll. På stier hvor jeg rett og slett ikke turte å sykle fortere ifjor, oppnådde jeg perser allerede på første turer i år, og det med full kontroll og en trygghet jeg slett ikke så i fjor. 

Ramma er stiv som bare det (karbon fronttriangel, aluminium baktriangel) og hjula er gode synes jeg. Ikke spesielt lett å få på maxxis-dekkene (2 dekkspaker måtte bite i gresset) så satser på null hull i år :-)

### Specs:

* Rock Shox reverb stealth pinne
* Easton Vice hjul
* Fox ctd foran og bak (32 gaffel og den ryker nok på en oppgradering i løpet av året eller neste)
* X01 bakgir, 30t race face narrow wide foran
* XT bremser
* Maxxis HighRoller II foran, Maxxis Ardent bak (nobby nic som fulgte med ble litt for spede synes jeg)

Så nå er jeg påmeldt Traktor enduro og Oslo enduro i 80/20-serien og så får vi se hvordan det går. Gøy blir det i hvert fall!
