---
layout: post
title: "Kart for stisyklister"
date: 2016-07-14
published: true
tags: kart østmarka
categories: Stash
---

Via en diskusjon på terrengsykkel.no kom jeg over Ola Endre Reitstøens custom-rendrede kart over Trondheim og omliggende områder, basert på OSM-data. Jeg fant fort ut at dette måtte vi få til i Oslo også og jeg begynte å pusle med å låne Reitstøens stilsett og lage en egen løsning for Oslomarkene. Terrengsykkel-brukeren Øystein B kom meg i forkjøpet og jeg brukte heller energien min på å tagge stier i Østmarka, som er min “hjemmemark”. Stiene i Østmarka er av god kvalitet takket være stor innsats av Vidar Bronken Gundersen, men taggingen av stier med mtb:scale (som er den taggen Reitstøens stilsett rendrer til fargekodede stier) manglet. Så jeg skred til verket og tagget det jeg kjenner av stier. Og effekten begynner å bli synlig etter hvert. En del er også tagget med bicycle:class:mtb for å angi hvor fine stiene er. 

<img src="/assets/kart.jpg" alt="Kartutsnitt" />

Live-kartet finnes på [http://www.mtbmap.no/](http://www.mtbmap.no) og det begynner å bli bra med taggede stier i Bærumsmarka, mens Lillomarka og Nordmarka ligger etter. Her må noen brette opp ermene og tagge. Selv sykler jeg svært sjelden på de trakter. Det er litt informasjon å fordøye før man starter med tagging av kart, men det er ikke spesielt vanskelig om man er komfortabel med å bruke programvare fra før av. 

På telefonen kan man også få opp dette kartet med appen openmaps for IOS og med osmAnd for Android-telefoner. Den eneste biten som mangler er å få laget et custom map overlay for garmin, så jeg kan få den på Garmin Edge 800. Det er som kjent litt dårlig mobildekning i marka og det hadde vært kult. Dessverre er det den del manuelt arbeid involvert, men vi får se over vinteren om jeg får tid. 

Jeg har også begynt å forsøke å porte stilsettet til TileMill for mer on-the-fly rendring av kartene, men det er en del jobb. Så vinteren må tas til hjelp der og, tror jeg. 
