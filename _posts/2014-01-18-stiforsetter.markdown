---
layout: post
title: "Stiforsetter"
date: 2014-01-14
published: true
tags: sti skade strava
categories: Trening
---

Mens jeg sitter her og synes synd på meg selv, som ikke kan sykle, og venter på en legetime for å få injisert kortison rett i høyre kne, tenkte jeg å lage en liten liste over stier som er planlagt for sesongen. Det kan virke tidlig, men dette er kort og godt stier jeg har sett omtalt på forumet, på Strava, i bladet eller andre steder og tenkte “hey, den må jeg teste ut til våren!”. Så da gjør jeg det. 

Det er to grunner til å lage denne listen, den ene er å huske på stiene når turer skal planlegges,  fordi jeg elsker å teste nye stier. Den andre er å få kjørt flest mulig forskjellige stier for å bidra med mtb:scale-tagging til mtbmap. 

Først ut er segmentet med det klingende navnet [stia fra toppen over demninga til milorgløypa](http://www.strava.com/segments/5902066), hvor jeg har kjørt både første del og andre del hver for seg, men aldri dette segmentet som helhet. Og det må jo prøves, spesielt siden det er rett i bakgården, og jeg tror jeg har god sjans på KOM der :-)

Deretter kommer [Dødsbakken](http://www.strava.com/segments/1245740) som er nedoverrally på bratt sti. Her er det vel hardere å knekke KOMen, men stien er rapportert å være fin. I nærheten der ligger også [Finkilometerstien](https://www.strava.com/segments/681558) som skal være en enda finere sti. Stien forbi Sølvdobla til Askevann og videre til veien til Sandbakken skal også være fin, selv om den ser ut til å ikke ha et segment (wtf?) Disse har lang transport for meg så kanskje en omvei hjem fra jobben en dag hadde vært noe. 

En annen som ser artig ut er et 5.1 km stisegment fra nesten innerst på grusveien på Bjønnebete og ned til Vangen. KOM på 44:55, så denne fram og tilbake er vel nok til å bli god og sliten skulle jeg tro. Veldig spent på denne. 

Og så er det en hel haug med stier mellom Living på Lørenskog og oppover mot Stovnerskogen, bla. annet [Nedkjøring Living(la vida loca)](https://www.strava.com/segments/4468331) runden og [Flyyyyt til helv….!](https://www.strava.com/segments/5610784) Aldri syklet i Stovnerområdet før men ryktene sier det er bra. Er blitt så vant til å sykle mot Østmarka at jeg ikke tenker på å dra andre veien, selv om det bare er marginalt lenger. 

Får jeg tatt alle disse i løpet av sesongen, blir jeg fornøyd. Må jo investere i å knipe tilbake noe lokale KOM'er jeg mistet på høsten også. Ny sykkel burde ta seg av det :-)
