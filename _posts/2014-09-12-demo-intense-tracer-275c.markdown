---
layout: post
title: "Demo: Intense Tracer 275c"
date: 2014-09-12
published: true
tags: demo intense stisykkel
categories: Stash
---

Etter hvert som sommeren har gått mot høst, har endelig kneet blitt såpass bra at lysten på å kjøpe ny sykkel har kommet snikende tilbake. Så jeg tusket til meg en demo-sykkel fra dogstar.no. Skjønt demo og demo, fru Blom. Dogstar-Ole er så grei at han låner ut sin egen Intense Tracer 275c med customgaffel og alt. 

<img src="/assets/tracer1.jpg" alt="Tracer"/>

Noen specs:

* 145-160mm vandring i ramma, som er full karbon, satt opp med 145mm 
* 170mm (!) Fox 36 gaffel (normalt 160 RS Pike 160mm).
* Cane Creek Double Barrel bakdemper. 
* XX1 gir, 32T foran. 
* RS Reverb Stealth setepinne.
* Conti Trail King 2.4 dekk.
* 27.5/650B hjul, Oles hjemmebygg (antar jeg). 

Dette var min første tur på en 27.5 og Ramme var nok ett nummer for stor for meg egentlig. Satte på veldig-kort stem for å kompensere, men med større hjul og stor ramme, ble det nesten 10-15 cm lenger enn min 26" fulldemper. Mer om det senere. 

Planen var, som sist demo, og prøve å kjøre litt hardt på noen stisegmenter jeg kjenner godt fra før. Det ble bakgårds-segmentene på Johnsrud og Ekerud i Østmarka. Her har jeg kjørt mye, og virkelig forsøkt hardt på KOM, flere ganger. Flere av dem går ganske bratt nedover på rufsete sti, så jeg tenkte at dette må være en brukbar test for en sånn sykkel. 

Fasiten er på [http://www.strava.com/activities/187195040](http://www.strava.com/activities/187195040). 2 KOM'er  og 3 topp 3 plasser. Veldig fornøyd med det, altså! :-) På flere av disse stiene har jeg vel nesten konkludert med at jeg ikke får til å sykle noe særlig fortere (med den sykkelen jeg har…). Men med ny sykkel går det fortere. 

<img src="/assets/tracer2.jpg" alt="Tracer"/>


Og flere steder var det også med god margin. Så hvordan er Intense tracer? Vel den er relativt mye sykkel, et inntrykk som nok ble forsterket av litt for stor ramme. Flere ganger kom kjørte jeg rett over lyngen fordi jeg ikke klarte svingen. Men tror vel det også skyldes større fart enn normalt på stien, og klarte rett og slett ikke svingen i tide. Men den klatrer godt. Bakdemperen blir aldri stiv men har en treghetsinnstilling som gjør den mindre gyngete i bakopphenget, men den er fortsatt myk, Jeg har dog dårlig sammenligningsgrunnlag for sykler med den vandringen, så det er veldig lite spesifikt. 

<img src="/assets/tracer3.jpg" alt="Tracer"/>


Vekt, størrelse og mykhet bak gjør jo at man kjenner det i beina ved solid oppovertråkking (spesielt på grus) men den myke bakparten gir et fantastisk grep oppover på sti. Den sitter som et skudd i terrenget og jeg kom opp flere vriene partier med letthet, en letthet som jeg sjelden opplever med gammel-sykkelen. Dog lettet den fort på fronten, noe jeg mistenker er en kombinasjon av veldig kort stem og ekstra lang gaffel. Jeg ble sittende nokså langt bakpå i stillingen. 

Teleskopsete er vel også en ting jeg har innsett at jeg bare “må ha” på en ny sykkel. Helt ekstremt hvor stor effekt det kan ha i rufsete terreng nedover. 

<img src="/assets/tracer4.jpg" alt="Tracer"/>


Jeg klarte aldri å bunne vandringen helt, men kom rimelig nærme ved et par anledninger. Men demperne kjentes jevne og smude gjennom hele vandringen og ga en bra sofa/bunnløs følelse, selv om gaffelen spratt litt tilbake helt i toppen av vandringen. 

Alt i alt en fantastisk sykkel, men jeg lurer vel på om den kanskje er et lite hakk for langbeint for meg. Om jeg kommer til å sykle enduro eller ei (unnskyld, #enduro) er nok denne midt i blinken, men kanskje litt vel grov til mange av stiene jeg sykler på til vanlig. Jeg sitter vel her og funderer på om Intense Carbine 275 er et bedre valg for meg, med litt kortere vandring?

Men jæskla artig var det! Å slå de KOM'ene derimot, det kan bli hardt. 

Takk til dogstar.no og Ole for lån av sykkel. 
