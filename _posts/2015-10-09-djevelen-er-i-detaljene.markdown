---
layout: post
title: "Djevelen er i detaljene"
date: 2015-10-09
published: true
tags: shimano parktools mekking
categories: Stash
---

Jeg har siden jeg startet å sykle brukt et billig kassettverktøy fra Biltema. Kjekt syntes jeg, at det hadde skrallefeste og jeg tenkte ikke mere over det. Det bare  funket. 

<img src="/assets/kasset1.jpg" alt="Biltema" />

Men så en dag da jeg festet en XX1-kassett (dyre greier, som du kanskje vet) merket jeg et glipptak som ikke skulle vært der, akkurat når jeg nærmet meg de påkrevde 40 Nm. Og det kan fort gå galt. 

Det jeg så var at på en vanlig SRAM eller Shimano låsering, ligger denne flat mot kassetten og tennene griper mer enn godt nok nedi sporene. På en XX1-kassett (eller X01 eller GX) er låseringen integrert i kassetten og man skrur den fast i bosset. Dette gjør at, dersom verktøyet er grundt, som denne er, vil den etter hvert som du skrur få mindre og mindre anlegg mot sporene i låseringen. Og det etter hvert som du trenger dem mer og mer, siden du skrur til ved større moment. 

Heldigvis overlevde låseringen, og nå er denne kassert framfor en parktool-variant med styrepinne og dypere hulrom på innsiden. 

Alt man lærer.
