---
layout: post
title: "Superpokal Voldsløkka"
date: 2017-10-07
published: true
tags: ritt cx superpokal
categories: Ritt 
---
Mitt aller første CX-ritt ble en virkelighet etter en sommer med lite ritt pga. ymse faktorer i heimen. Superpokal Voldsløkka og åpen pulje (kontra elite) ble stedet og dette gledet jeg meg veldig til. Kjendiser (Edvald Boasson Hagen) og god stemning og mye publikum. 

Løypa var fuktig men ikke veldig gjørmete, men dette gjorde at gjørmen ble veldig seig og pakket dekket før man fikk sagt Sven Nys. Og til og med skoene ble pakket i løpet av runden, spesielt etter en kneik som de fleste måtte løpe, og så rett ut i sandgraven. 

Jeg kom nokså bra ut fra start og lå ca. midt i feltet, passerte noen her og der, ble passert av noen andre steder. Min styrke var nok de tekniske partiene og tapte litt på tråkkepartiene. Resultatelisten viste 34. plass (av 65 i pulja) og det er vel ikke så galt, men jeg skulle vel klart å klemme ut litt mere fart. Ble også liggende på det faste giret og klarte ikke å mobilisere til å akselerere ut av svinger underveis (det blir gjerne sånn). 

Kanskje blir det tryvansskross også, om ikke det er rom for Ringerikke enduro isteden (samme dag). Men veldig morsom var det, intenst og hektisk. Frister absolutt med flere cx-ritt. 

<a href="/assets/superpokal.jpg" data-lightbox="sti-1" data-title="Gjørme til alle på Superpokal i år">
  <img src="/assets/superpokal.jpg" title="Dekket pakket seg bra på superpokal.">
</a>
